---
title: "Сурова торта сърце"
date: 2022-09-10T18:00:00+03:00
description: веган магия
ingredients:
  сушени сини сливи: "100 гр."
  свежи череши: "100 гр."
  орехи: "50 гр."
  кокосово масло: "2 с.л."
  какаова паста: "40 гр."
  шоколад за готвене: "20 гр."

draft: false
---

**Ангажираност в кухнята:** 30 минути плътно

**Време до консумация:** 4 - 5 часа

**Брой порции:** 2 или 4 парчета

**Форма/съд за приготвяне:** малка форма сърце, диаметър около 10 см

**Начин на приготвяне:**

1. Измийте сушените сливи и ги накиснете в топла вода, за да омекнат. Нека престоят около 1 час.
2. През това време извадете костилките на черешите и ги нарежете.
3. Смелете орехите (например в чопър) и към тях добавете изкиснатите сини сливи и по-голямата част от черешите. Трябва да се получи хомогенна смес от орехи, сливи и череши.
4. Изсипете сместа във формата сърце и я заравнете с лъжица, така че да стане като блат на торта.
5. На водна баня разтопете какаовата паста, шоколада и кокосовото масло.
6. Изсипете разтопената шоколадова смес във формата. Внимавайте да не прелее.
7. Добавете последно останалите череши. 
8. Приберете формата в хладилника поне за 2 - 3 часа (ориентир - докато стегне шоколадът).


**На котлона/във фурната:** на котлона - на водна баня се разтапя шоколадовата смес, фурна - не се използва


**Коментари:** 
1. Може да накиснете орехите в купичка с вода, за да омекнат и да бъдат смлени по-лесно.
2. Може да добавите 2 супени лъжици розова вода за готвене в шоколадовата смес, за да стегне по-добре сместа. Шоколадът ще придобие матов вид.