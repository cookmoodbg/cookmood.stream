---
title: "Винегрет"
date: 2022-04-07T21:22:00+03:00
description: есенна свежест
ingredients:
  картофи: "3 бр. (средни или големи)."
  червено цвекло: "1 бр."
  моркови: "3 бр."
  кисели краставички: "4 бр."
  грах: "200 гр. (1 консерва)"
  пресен лук: "3 стръка"
  магданоз: "половин връзка"
  олио: "4 с.л."
  оцет: "1 с.л."
  сол: "1 ч.л."
draft: false
---

**Ангажираност в кухнята:** 60 минути

**Време до консумация:** 3 часа

**Брой порции:** 6

**Форма/съд за приготвяне:** купа 

**Начин на приготвяне:**

1. Измийте и обелете картофите, цвеклото и морковите.
2. Нарежете картофите, цвеклото и морковите на парченца среден размер (на кубчета, на колелца).
3. Сварете в три отделни съда - картофите, цвеклото и морковите. 
4. Докато зеленчуците се варят си нарежете киселите краставички върху дъска за рязане.
5. Измийте зеления лук и го нарежете на ситно.
6. Измийте и нарежете магданоза.
6. Ако грахът ви е от консерва, хубаво отцедете водата. Ако сте купили суров грах ще трябва да го сварите.
7. В купа изсипете нарязаните краставички, зеления лук, магданоза, граха.
8. След като картофите, морковите и цвеклото са сварени ги изсипете в купичка/дълбока чиния. Изчакайте да изстинат (около 20 минути) преди да ги добавите към купата с другите продукти.
9. След като трите зеленчука изстинат ги добавете към купата.
10. Овкусете със сол, олио, оцет. Ако желаете може да добавите 1/3 чаена лъжичка смлян черен пипер.
11. Покрийте купата с фолио и я сложете в хладилника, за да изстине.
12. Може да консумирате салатата след като се охлади за час-два в хладилника.


**На котлона/във фурната:** върху котлон сварете зеленчуците. След като водата в съда заври, намаляте степента на котлона на средна и варете между 15 до 30 минути (например на 4/5 от 9 степени). Цвеклото изисква най-много време за варене.

**Коментари:** 
1. Зеленчуците могат да се сварят с люспите и след това да се обелят и нарежат.
2. Когато зеленчуците първо се обелят и нарежат, се сваряват по-бързо. 
3. Ако използвате предварително затоплена вода от термокана, това ще ви спести време при завирането и сваряването на зеленчуците.
4. Най-много време за варене изисква червеното цвекло.
5. Боцнете с вилица зеленчука, за да проверите дали е сварен. Когато е сварен ще може вилицата да преминава през вътрешността на зеленчука свободно. 
6. Внимавайте да не разкашкате картофите. 
7. Съотношението на продуктите може да се променя. Ако не обичате някоя от съставките, например грах - не я добавяйте.
8. Може да пропуснете стъпката с охлаждането в хладилника и да я консумирате веднага, щом я направите. 
9. Имайте предвид, че тази салата е най-хубава, когато престои няколко часа до едно денонощие в хладилника, за да се овкуси хубаво.